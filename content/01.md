Omkring 15 personer har gått in på en kycklingfarm i Katrineholm. Aktivisterna sänder nu live på Facebook inifrån gården. Aktionen görs som en sjösättning av kampanjen #totalinsyn. Personerna kräver att allmänheten ska få insyn kring vad som händer med djuren på Sveriges gårdar och slakterier.

\- Industrierna vill väldigt gärna dölja hur djuren lever på gårdarna och behandlas på slakterierna, säger Michelle Berghäll, en av personerna bakom kampanjen. Skulle vi få total insyn om hur verkligheten ser ut så skulle många fler ta avstånd från att stödja detta brott som begås mot djuren.

Det är kan vara första gången i Sverige som det genomförs en ockupation av en djurindustri i Sverige. I andra länder har metoden används på senare tid bland annat genom nätverket Meat the victims. Utanför platsen för dagens aktion kommer också en stödmanifestation att hållas. En banderoll med texten total insyn kommer att hållas upp.
