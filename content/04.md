På småtimmarna natten till söndagen besökte aktivister i Kampanjen Total insyn en av regionens största äggproducenter. De dokumenterade och livesände förhållande för hönorna instängda i burar. De tog också med sig 24 hönor. Istället för att ha mindre än motsvarande en A4-sida att röra sig på per höna kommer de nu gå ute och picka i gräset i deras nya hem.

De som utnyttjar djur för att tjäna pengar ska inte kunna dölja hur djuren behandlas. Och denna gång så valde vi att ingripa när vi såg djur i nöd - vilket varenda människa borde göra, säger Michelle Berghäll, initiativtagare till Total insyn och en av Sveriges mest aktiva djurrättsaktivister.

År 1998 fick Astrid Lindgren ett löfte av dåvarande statsministern Ingvar Carlsson: att hönor inte längre skulle tillåtas sitta i burar. Idag lever fortfarande 700 000 hönor i burar i Sverige. I en enda bur tillåts 16 hönor att leva på en yta mindre än ett A4-papper per höna. I det här lilla utrymmet kan de inte sträcka på vingarna. I så kallade frigående system är det inte mycket bättre. Här trängs tusentals hönor i varje byggnad. Att tvingas ihop med tusentals andra gör att de blir enormt stressade, vilket ofta leder till onormala beteenden som till exempel fjäderplockning och kannibalism.

Att det är lagligt i Sverige att hålla fåglar instängda i små burar där de inte har möjlighet att sträcka ut sina vingar är för mig ofattbart. Information om hur djuren lever och dödas ska inte döljas eller förskönas, säger Martina Vedin, huvudansvarig för filmning och redigering i Total insyn.

Bakom nattens aktion står privatpersoner som tillsammans driver kampanjen #totalinsyn. Detta var kampanjens fjärde aktion. De tidigare har varit på grisgårdar och en kycklingfarm.
